---
#sidebar_position: 1
tags: [leden, apetit, ryba, čočka]
persons: 4
#description:
---

# Ryba pečená ve slanině se smetanovou čočkou

_Zdroj: Apetit, leden 2022, strana 24._

Pro 4 osoby.

## Ingredience

- 1 lžíce panenského olivového oleje + na pokapání salátu
- 2 řapíky celeru, nakrájené nadrobno
- 1 mrkev, oloupaná a nakrájená nadrobno
- 2 stroužky česneku, drcené
- 250g černé čočky beluga nebo drobné zelené čočky
- 500 ml zeleninového vývaru
- 3 snítky čerstvého tymiánu nebo 1 lžička sušeného
- 4 lžíce zakysané smetany
- 1 svazek čerstvé hladkolisté petrželky, nasekaný
- sůl a čerstvě mletý pepř
- 4 porce filetu z bílé mořské ryby (mražené rozmražte podle návodu)
- 4-8 plátků kvalitní anglické nebo snídaňové slaniny (podle velikosti)
- 1 balení směsi salátových listů (cca 150g)

## Postup

Troubu předehřejte na 200 stupňů. V rendlíku na středním ohni rozehřejte olej. Vsypte řapíkatý celer, mrkev a česnek, opékejte 5 minut. Pak vsypte čočku, opékejte 2 minuty. Vlijte vývar, vložte tymián. Zmírněte oheň a vařte, aby čočka změkla, asi 20 minut. Odstavte, vmíchejte zakysanou smetanu a většinu petrželky, osolte a opepřete.

Mezitím vyložte plech pečícím papírem. Každou porci ryby omotejte 1-2 plátky slaniny (filety můžete napřed lehce osolit), opepřete a položte na plech. Pečte 25 minut, aby slanina zkřupavěla a ryba byla propečená.

K podávání rozdělte na talíř salátové listy, pokapejte je olejem a přidejte čočku a rybu. Ozdobte zbývající petrželkou.
