---
#sidebar_position: 
tags: [říjen, apetit, brambory, kuře, 10/2022, 2022]
#description:
---

# Matyášci

_Zdroj: Apetit, říjen 2022, strana 26_

## Ingredience

- 4 velké nebo 8 malých kuřecích stehenních řízků
- sůl a mletý pepř
- cca 600g brambor typ B, oloupaných a nakrájených na plátky
- 100-150g strouhaného sýra (např. Goudy)
- 1 kelímek smetany ke šlehání
- lístky tymiánu na posypání

## Postup

Kuřecí maso osolte, opepřete a naskládejte v jedné vrstvě do zapékací mísy. Na to naskládejte v libovolném množství vrstev brambory. Pořádně zasypte strouhaným sýrem a zalijte smetanou. Osolte, opepřete.

Aby se smetana dostala i pod maso, párkrát z boku odšťouchněte obsah od stěn zapékací mísy - pramínky smetany protečou a přitom neporuší vrstvy, a i maso se zdola opeče dorůžova. Pečte odklopené celé minimálně hodinu, ale spíš 1,5 hodiny, aby byly brambory opravdu měkké - raději víc než míň. Pokud se začne připékat sýr, přiklopte, ale obvykle se to nestává. 

Podávejte posypané čerstvými lístky tymiánu.
