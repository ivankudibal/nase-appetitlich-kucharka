---
#sidebar_position: 
tags: [listopad, apetitonline, maso, hovězí, sýr]
#description:
---

# Hřejivý páj s mletým masem a sýrovou kaší

_Zdroj: Apetit, listopad 2021, strana 75_

TODO foto

## Ingredience

* 750g mletého hovězího masa
* rostlinný olej dle potřeby
* 2 cibule, nakrájené nadrobno
* 2 stroužky česneku, drcené
* 2 mrkve, nastrouhané
* 2 řapíky celeru, nakrájené nadrobno
* 3 lžíce hladké mouky
* 250ml červeného vína 
* 3 lžíce worcesterské omáčky
* 750ml hovězího vývaru
* 3 lžíce rajského protlaku
* 1 a 3/4kg brambor, varný typ C, oloupané a nakrájené
* 50g másla
* 100ml smetany ke šlehání
* 150g vyzrálého čedaru, nastrouhaného
* 2 lžičky dijonské hořčice

## Příprava

Rozpalte nepřilnavou pánev a opečte na ní mleté maso dohněda, nejlépe po polovinách či třetinách, aby mělo dost prostoru, opékalo se a nedusilo.
Vyjměte děrovanou lžící (pokud maso nepustilo žádný tuk, přilijte trochu oleje) a vsypte česnek, cibuli, mrkev, celer a opékejte zhruba 10 minut, dokud vše nezměkne. Vraťte do pánve maso a promíchejte.

Zaprašte moukou a znovu promíchejte.
Přilijte víno, nechte krátce odvařit a přidejte worcesterskou omáčku, vývar a protlak.
Zvolna vařte 30 minut či tak dlouho, aby směs zhoustla.
Dosolte a nechte vychladnout.

Brambory uvařte v osolené vodě doměkka. Slijte a rozmačkejte spolu s máslem a smetanou na kaši. Dosolte. Vmíchejte čedar a dijonskou hořčici.

Troubu předehřejte na 190 st. C.
Masovou směs rozdělte a do jednoho velkého pekáče nebo šesti malých.
Bramborobou kaši dejte do cukrářského sáčku s řezanou špičkou a ozdobně nanesete na masovou směs (můžete ji ale nanést i lžící a jen dodělat vlny).
Pekáč dejte do trouby a pečte 30-35 minut, aby kaše byla dozlatova a masová směs pod ní krásně bublala.
