---
#sidebar_position: 1
tags: [těstoviny, červen, apetit, ryba, tuňák]
persons: 4
#description:
---

# Zapékané těstoviny s tuňákem

_Zdroj: Apetit, červen 2020, strana 22._

Velmi oblíbená úprava těstovin s tuňákem. Proto všech ingrediencí přídáváme úměrně k min. 500g těstovin, aby se najedli všichni :-).

Pro 3-4 osoby.

## Ingredience

- 300 g krátkých těstovin (např. penne)
- sůl a čerstvě mletý pepř
- 2 lžíce olivového oleje
- 1 cibule, nakrájená najemno
- 2 stroužky česneku, nakrájené nadrobno
- cca 700 g passaty (rajčatového pyré)
- 1 lžíce italských či provensálských bylinek
- 1 lžička krupicového cukru (nebo podle chuti)
- cca 1 lžička sušených chilli vloček (nemusí být)
- 100-150 g černých oliv (nejlépe kalamata), vypeckovaných
- 400 g konzerva tuňáka, okapaná (je potřeba cca 260 g pevného podílu)
- 120 g mozarelly na zapékaní, nastrouhané
- 40 g parmazánu, nastrouhaného
- snítky čerstvého tymiánu nebo oregana na ozdobení

## Postup

Troubu předehřejte na 200 stupňů. Těstoviny uvařte ve vroucí osolené vodě podle návodu tak, aby byly mírně nedovařené. Dobře sceďte. Vraťte do hrnce.

Mezitím olej rozehřejte v hlubší pánvi na silnějším ohni. Vsypte cibuli a česnek, míchejte 3 minuty, aby mírně zezlátly, ale česnek se nespálil a nezhořkl. Předejte passatu, sušené bylinky, cukr podle chuti a 1 lžičku soli. Opepřete a přidejte chilli vločky, chcete-li.

Přiveďte k mírnému varu. Zmírněte oheň a vařte 3 minuty.

Pak směsí přelijte těstoviny v hrnci, přidejte olivy a tuňáka, promíchejte. Směs rozprostřete do zapékací mísy a objemu cca 3 litry.Posypte oběma druhy sýra. Pečte 25 minut, aby se sýr roztekl a zezlátl. Podávejte ozdobené čerstvými bylinkami.
