---
#sidebar_position: 1
tags: [apetit, krevety, 03/2021, 2021, březen]
persons: 3
#description:
---

# Pad Thai

_Apetit, březen 2021, str. 33._

Příprava 15 minut
Opékání 15 minut
Pro 2-3 osoby

## Ingredience

- 100-120 g širokých plochých rýžových nudlí (nudle na pad thai)
- 1-2 lžíce sójové omáčky tamari
- 1 lžíce rybí omáčky
- 1 lžíce tamarindové pasty či omáčky
- 1-1,5 lžíce medu nebo hnědého cukru
- 1/4-1/2 lžičky chilly vloček
- 2-3 lžíce rostlinného oleje (nejlépe arašídového)
- Cca 200g loupaných syrových krevet (i mražených, povolených)
- 2 stroužky česneku, nadrobno
- 1 lžíce nastrouhaného zázvoru
- 1-2 vejce, prošlehané
- Cca 100 g výhonků mungo
- 2 jarní cibulky, nakrájené natenko

K podávání:

- 2 hrsti nesolených opražených arašídů
- Čerstvá bazalka (nejlépe thajská)
- Čerstvý koriandr
- 1 červená chilly paprička, natenko
- Klínky limety

## Postup

Nudle připravte podle návodu na obalu. Na omáčku smíchejte v misce sójovou a rybí omáčku, tamarindovou pastu, med či cukr a chilly vločky. Zatím odložte.
Ve větší hluboké pánvi na středním ohni pořádně rozehřejte olej. Vložte krevety a opékejte z obou stran dorůžova, 2-3 minuty. Vsypte česnek a zázvor. Za stálého obracení opékejte ještě 1-2 minuty. Přidejte nudle a omáčku, promíchejte. Zahřívejte asi minutu, aby nudle začaly vsakovat omáčku. Pak je shrňte ke straně a vedle nalijte vejce, dále zahřívejte. Až vejce začnou tuhnout, rychle je promíchejte a pak vmíchejte do nudlí. Odstavte a vmíchejte výhonky mungo a jarní cibulky. Ozdobte uvedenými surovinami a doplňte limetou.
