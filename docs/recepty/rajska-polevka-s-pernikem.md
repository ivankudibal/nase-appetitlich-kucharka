---
#sidebar_position: 
tags: [prosinec, apetit, rajčata, polévka, perník]
#description:
---

# Rajská polévka s perníkem

_Zdroj: Apetit, prosinec 2022, strana 60_

## Ingredience

- 2 lžíce oleje
- 1 velká cibule, nasekaná
- sůl a čerstvě mletý pepř
- 1 mrkev, nastrouhaná nahrubo
- 1 petržel, nastrouhaná nahrubo
- 120g bulvového celeru, nastrouhaného nahrubo
- 1 svitek skořice
- 1/4 lžičky mletého hřebíčku
- 1 bobkový list
- 3 kuličky nového koření
- pár kuliček celého pepře
- 1 lžíce hnědého cukru nebo dle chuti
- 2 lžíce rajčatové pasty v tubě
- 400g konzerva sekaných rajčat
- 1 litr zeleninového vývaru nebo dle potřeby
- 20g perníku na strouhání + další navíc na kostičky na ozdobu
- máslo na opečení perníku
- lístky petrželky na ozdobu

## Postup

V hrnci na oleji restujte cibuli se špetkou soli dosklovita. Pak přidejte kořenovou zeleninu, koření a 1 lžíci cukru a chvíli opékejte. Vložte rajčatovou pastu a společně opékejte. Zalijte sekanými rajčaty a vývarem, osolte, opepřete a vařte, až zelenina změkne.

Vylovte koření, nastrouhejte do polévky perník a rozmixujte dohladka, podle potřeby rozřeďte vývarem. Dochuťte solí a cukrem. 

Zbylý perník nakrájejte na kostičky a opečte na másle na pánvi dozlatova. Polévku podávejte s perníkovými krutonky a lístky petrželky.
