---
#sidebar_position: 1
tags: [apetit, cizrna, krůtí, maso, 01/2024, 2024, leden]
persons: 5
#description:
---

# Perský hrnec s cizrnou a masem

_Apetit, leden 2024, strana 52._

Příprava 20 minut. Dušení 1 hodina.

Pro 4 - 6 osob.

obrazek todo terka poslat

## Ingredience

- 500 g krůtích stehen bez kosti a kůže, nakrájených na kostky, nebo krůtích kostek na guláš
- Sůl a čerstvě mletý pepř
- 2 lžíce olivového oleje
- 2 cibule, nakrájené nadrobno
- 5 stroužků česneku, nakrájených nadrobno
- 1/2 lžičky mleté skořice
- 1 lžička mleté kurkumy
- 400 g konzerva cizrny, scezená, propláchnutá a okapaná
- 400 g konzerva loupaných krájených rajčat
- 1 lžíce bílého vinného octa
- 100 g špenátu nebo mangoldu
- Hrst čerstvého nasekaného koriandru
- Krupicový cukr podle chuti
- Semínka z 1 granátového jablka
- Hrst nasekané čerstvé máty
- Hustý smetanový jogurt k podávání
- Dušená dlouhozrnná rýže (například basmati) k podávání

## Postup

Maso osolte a opepřete. V kastrolu nebo hluboké pánvi na středním ohni rozehřejte olej a opečte na něm maso ze všech stran dozlatova. Pak maso vyjměte na talíř. Do kastrolu či pánve vsypte cibuli a česnek, zmírněte oheň a opečte je doměkka (trvá to cca 8 minut). Pak přidejte koření, cizrnu, rajčata, vinný ocet a opečené maso. Přiklopte a duste asi hodinu, aby maso změklo. (Můžete dusit i v troubě předehřáté na 180 stupňů. Bude to možná trvat o něco déle, ale zase se o pokrm nemusíte vůbec starat.)

Až bude maso měkké, vsypte špenát či mangold a nechte zavadnout nebo podle potřeby pár minut provařte. Vmíchejte čerstvý koriandr. Podle chuti doslaďte, dosolte či dopepřete. Podávejte ozdobené semínky granátového jablka, čerstvou mátou a trochou jogurtu, doplněné rýží a dalším jogurtem a semínky z granátového jablka.
