---
#sidebar_position: 
tags: [duben, apetit, 2021, 04/2021, duben, salát, cizrna]
#description:
---

# Cizrnový salát s vejci a rybičkami

_Zdroj: Apetit, duben 2021, strana 64_

## Ingredience

- 2x 400g konzerva cizrny, scezená, propláchnutá, okapaná
- 1 malá červená cibule, nadrobno
- 1 lžíce nadrobno nasekané hladkolisté petrželky + na ozdobení
- cca 4 hrsti polníčku
- 1-2 konzervy sardinek ve vlastní šťávě či olivovém oleji, okapané
- 1 malá konzerva sardelových oček
- 3-4 vejce, uvařená natvrdo, oloupaná
- 1-2 hrsti oliv
- vločková sůl
- mletá sladká paprika
- čerstvě mletý pepř
- červené tabasco nebo jiná chilli omáčka (nemusí být)

### Na zálivku

- 60 ml olivového oleje
- 4 stroužky česneku, drcené
- 2-3 lžíce citronové šťávy
- sůl a čerstvě mletý pepř

## Postup

Na zálivku opatrně zahřívejte na mírném ohni v oleji česnek do změknutí (ne dozlatova). Odstavte, nechte vychladnout. Vešlehejte citronovou šťávu podle chuti, osolte a opepřete.

V míse promíchejte cizrnu s cibulí, petrželkou a zálivkou. Pak opatrně vmíchejte polníček a poté i sardinky a sardelky. Dejte na servírovací talíř a poklaďte rozpůlenými vejci. Ozdobte olivami a další petrželkou, osolte, poprašte paprikou, opepřete, podle chuti doplňte chilli omáčkou.

Podle potřeby a hladu strávníků přidáme cizrnu a polníček.
