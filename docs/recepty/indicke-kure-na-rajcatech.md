---
sidebar_position: 1
tags: [kuře, říjen, apetit, maso]
persons: 4
#description: aaaaaaaaaaa
---

# Indické kuře na rajčatech

_Zdroj: Apetit, říjen 2022, strana 84._

## Ingredience

- 5 lžic řepkového oleje
- 2 velké cibule, nakrájené najemno
- 2 stonky řapíkatého celeru, nakrájené na jemné kostičky
- 5 stroužků česneku, na plátky
- 3cm kousek zázvoru, oloupaný a nastrouhaný najemno
- 2 lžičky mleté kurkumy
- 1 lžička mletého chilli
- 1/2 lžičky semínek kardamomu (lze vynechat, my dali mletý)
- 2 lžičky mleté skořice
- 1 lžíce mletého římského kmínu
- 2 lžičky uzené mleté papriky
- 1 lžíce mletého koriandru
- 2 lžíce směsi koření garam masala
- 300 ml drůbežího vývaru, horkého
- 2x 400g konzerva sekaných rajčat
- sůl a čerstvě mletý pepř
- 1 kuře, cca 1,8 - 2kg
- placky k podávání (např. chléb roti, my měli rýži)
- hustý bílý jogurt nebo zakysaná smetana k podávání

## Postup

Zapněte troubu na 160 stupňů. V žáruvzdorném hrnci (ideální je litinový) či pekáči s těžkým dnem rozehřejte 4 lžíce oleje. Do oleje vsypte cibuli, řapíkatý celer a zvolna cca 8 minut opékejte. Až začne zelenina zlátnout, přidejte česnek a zázvor a ještě pár minut restujte. Pak přisypte všechno koření a společně opékejte 1 minutu.

Přilijte horký vývar a rajčata z konzervy a promíchejte. Osolte a opepřete omáčku a také důkladně osolte a opepřete kuře. Položte kuře do omáčky, přiklopte hrnec víkem (nebo dobře utěsněte alobalem) a dejte do vyhřáté trouby. Pečte 1,5 hodiny.

Pak sundejte víko či alobal a potřete kuře poslední zbylou lžící oleje. Přelijte omáčkou a nechte další cca hodinu opékat dozlatova.

Opatrně vyjměte kuře z omáčky, položte na talíř a volně přetáhněte alobalem a nechte 10 minut odpočívat. Pokud by byla omáčka řídká, pekáč či hrnec dejte na sporák, vařte a míchejte, aby omáčka trochu zhoustla.

Podávejte s teplými plackami a bílým jogurtem nebo zakysanou smetanou.
