---
#sidebar_position: 
tags: [březen, apetit, 2022, 03/2022, klobása, zelí, rýže]
#description:
---

# Kološvárské zelí

_Zdroj: Apetit, březen 2022, str. 64_

## Suroviny

Ingredience pro 4 - 6 osob:

* 200g rýže
* 1-2 lžíce sádla
* 2 cibule, nakrájené na kostičky
* 600g mletého vepřového masa
* sůl a čerstvě mletý pepř
* 2-3 lžičky mleté sladké papriky
* cca 700g kysaného zelí, okapaného a pokrájeného
* 2 pikantnější klobásky, nakrájené na kolečka
* 300g zakysané smetany

## Postup

Rýži uvařte podle návodu na obalu.

Na lžíci sádla opečte v pánvi do sklovita 1 cibuli, přidejte mleté maso, opékejte ho dohněda a vařečkou rozbíjejte na menší kousky. 

Když je pěkně opečené, směs osolte, opepřete, zaprašte 1-2 lžičkami papriky, ještě krátce opečte, podlijte cca 200 ml vody a asi 10 minut duste a odvařte tak vše, co se připeklo k pánvi.

Maso s cibulí vyjměte děrovanou lžící a do výpeku vhoďte druhou cibuli (pokud je výpeku málo, přidejte druhou lžíci sádla) a opečte ji dozlatova. Přidejte kysané zelí a promíchejte. Osolte, zaprašte zbylou paprikou  a chvíli poduste. Odstavte.

Třetinu zelí dejte do zapékací nádoby, na ni rozprostřete polovinu uvařené rýže, polovinu masa a polovinu klobásky. Potřete polovinou zakysané smetany a opakujte: druhá třetina zelí, rýže, maso a klobáska. Zakončete poslední třetinou zelí a to přelijte zbylou polovinou zakysané smetany.

Pekáček dejte do trouby vyhřáté na 180 stupňů a asi 30 minut zapékejte.
